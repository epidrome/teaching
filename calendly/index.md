## Οδηγίες καλής πρακτικής και συμπεριφοράς στα ραντεβού με το σύστημα Calendly

* Οι ώρες που έχουν επικάλυψη με άλλα μαθήματα του έτους είναι ΑΠΟΚΛΕΙΣΤΙΚΑ για όσους το χρωστάνε, ενώ αυτές που είναι στις κανονικές ή/και κενές ώρες του έτους είναι κατά προτεραιότητα για τους φοιτητές του μαθήματος-έτους.

* Ανεξάρτητα από το συγκεκριμένο ραντεβού που θα επιλέξετε θα πρέπει να βρίσκεστε στην αίθουσα από την αρχή της ώρας. π.χ., για τις 7.30μμ η προσέλευση είναι στις 7μμ. ακριβώς, και θα παραμείνετε στην αίθουσα μέχρι τις 8μμ. γιατί εκτός από τις σύντομες παρουσιάσεις προόδου, θέλουμε να έχουμε και ομαδική συζήτηση.

* Οι χρονοθυρίδες είναι γενικά διαθέσιμες (αν δεν έχουν ήδη γεμίσει) για ένα διάστημα μέχρι 24 ώρες πριν την συνάντηση έτσι ώστε να υπάρχει και χρόνος οργάνωσης ή αλλαγών ανάλογα με την ζήτηση, οπότε θα πρέπει να δηλώνετε έγκαιρα αλλά και να ελέγχετε για αλλαγές πριν έρθετε. Σε κάθε περίπτωση το σύστημα επιβεβαιώνει με αποστολή email.

* Ακυρώσεις τελευταίας στιγμής ή (ακόμη χειρότερα) η μη προσέλευση στο ραντεβού που έχετε επιλέξει βαθμολογείται αρνητικά ως κακή συνεργασία αφού στερείτε χρονοθυρίδες από τους συναδέλφους σας.

* Αν κάποιες ημέρες-ώρες δεν γεμίσουν τότε ενδέχεται να αλλάξουμε την επιλογή σας, γιατί θα πρέπει να υπάρχουν τουλάχιστον δύο συμμετοχές για κάθε ώρα, αν δεν σας βολεύει η νέα, τότε μπορείτε να ακυρώσετε ή να διαλέξετε νέα συνάντηση.

* Σας ενθαρρύνουμε να έρθετε σε διαφορετικές ώρες από αυτές των άλλων μελών της ομάδας σας, ώστε να δείτε από κοντά και την δραστηριότητα άλλων ομάδων.

* Αν για κάποιο σημαντικό λόγο θέλετε να έρθετε με την ομάδα σας, τότε κάθε μέλος θα πρέπει να διαλέξει διαφορετική χρονοθυρίδα και όχι να κάνει πρόσκληση άλλων. 

* Αν θέλετε προσωπική συνάντηση θα πρέπει να το δηλώσετε στο σχετικό μενού και να διαλέξετε ώρα εκτός από αυτές του μαθήματος και μόνο σε εβδομάδες χαμηλού φόρτου συναντήσεων, δλδ πέρα από την ενδιάμεση και τελική παρουσίαση προόδου. Κάθε εβδομάδα έχει τουλάχιστον δύο ώρες διαθέσιμες για αυτόν τον σκοπό.

* Αν δεν υπάρχει διαθεσιμότητα δοκιμάστε πάλι αργότερα καθώς θα προσθέτουμε ημέρες και ώρες. Φυσικά, **ακόμη και αν δεν υπάρχει διαθεσιμότητα ραντεβού για εσάς, μπορείτε πάντα να έρθετε και να παρακολουθήσετε την συζήτηση που γίνεται στην αίθουσα, κατά προτίμηση στις κανονικές ώρες του μαθήματος.**
