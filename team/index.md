# Δημιουργία ομάδων
* **Στα μαθήματα επιλογής όλη η τάξη είναι μια ομάδα**
* Οι ομαδικές εργασίες γίνονται σε [λογαριασμό οργανισμού](https://docs.github.com/en/organizations) που θα δημιουργήσει και θα συντονίσει η ομάδα σας. 
* Οι εσωτερικοί κανόνες οργάνωσης και ο συντονισμός της ομάδας είναι δικιά σας ευθύνη και βαθμολογείται σύμφωνα με τα [κριτήρια της ομαδικότητας](https://epidrome.github.io/teaching/teamwork/). 
* Για παράδειγμα, μπορείτε να δημιουργήσετε ομάδες με αυστηρή ιεραρχία, όπου μόνο ένας (δικτάτορας;) έχει πλήρη δικαιώματα ή μπορείτε να οργανωθείτε σε μια επίπεδη δομή, όπου όλοι έχουν τα ίδια δικαιώματα (αναρχία;) ή να επιλέξετε κάτι ενδιάμεσο, όπου θα κάνετε ψηφοφορίες για την εκλογή μελών και την λήψη αποφάσεων.
* O αρχικός συντονιστής της ομάδας σε συνεργασία με τα μέλη θα πρέπει να δημιουργήσει μια διαδικασία μετάβασης της ευθύνης. Ομάδες που αρχίζουν και τελειώνουν με τον ίδιο συντονιστή δεν θα βαθμολογούνται με άριστα.
* Φυσικά, θα βαθμολογηθείτε για το (καλό ή κακό) αποτελέσμα των [επιλογών οργάνωσης της ομάδας σας.](https://docs.github.com/en/communities)
* Για παράδειγμα, μπορείτε να μελετήσετε την δομή και την διαδικασία στο αποθετήριο της [ανεπίσημης ιστοσελίδας του τμήματος](https://github.com/ioniodi/sitegr/wiki/Contributors-guide) που έχει δημιουργηθεί σε προηγούμενες χρονιές από συμφοιτητές σας.
* Για την πιο εύκολη οργάνωση συστήνουμε ομάδες των 5-10 (ενεργών) ατόμων με έναν μόνο (ή δύο το πολύ) συντονιστή και δικαιώματα επεξεργασίας σε όλους, αλλά τεχνικά δεν υπάρχει κάποιος περιορισμός, οπότε μπορείτε να έχετε όσο μεγάλη ομάδα μπορείτε να συντονίσετε και με όποια οργάνωση θέλετε.
* Για την δημιουργία της ομάδας θα βρείτε σχετική ανακοίνωση στις συζητήσεις του μαθήματος [π.χ. για το SW](https://github.com/courses-ionio/sw/discussions), όπου θα δημιουργήσετε νέα ομάδα ή θα εντοπίσετε ομάδα που προσθέτει νέα μέλη. 
* Οι ανοικτές ομάδες με ανοιχτές διαδικασίες ένταξης (και απόρριψης) βαθμολογούνται πιο θετικά από τις ομάδες που δημιουργούνται προφορικά. Για παράδειγμα, μια ομάδα 3-4 ατόμων που είναι κλειστή σε άλλους θα βαθμολογηθεί με άριστα το πέντε, γιατί τα μέλη της είναι μάλλον ήδη γνωστοί ή/και δεν θέλουν να συνεργαστούν με νέα (άγνωστα) μέλη.
* Αν η τάξη είναι πολύ μικρή (δλδ περίπου δέκα άτομα, π.χ. σε ένα μεταπτυχιακό ή σε ένα μάθημα επιλογής) τότε όλη η τάξη θα είναι η μια και μοναδική ομάδα του μαθήματος.
* Ο συντονιστής της ομάδας θα πρέπει πρώτα να δημιουργήσει ένα αντίγραφο (fork) [της ιστοσελίδας του βιβλίου του μαθήματος](https://github.com/pibook/site), καθώς και όσων επιμέρους συνδεδεμένων αποθετηρίων [submodules](https://epidrome.github.io/teaching/submodules/) απαιτούνται στον λογαριασμό του γκιτχαμπ οργανισμού της ομάδας.
* Μετά την δημιουργία του οργανισμού της ομάδας σας και των σχετικών αποθετηρίων, η συζήτηση μπορεί να συνεχίσει εκεί, αλλά [θα πρέπει να στέλνετε την ατομική εβδομαδιαία αναφορά προόδου στο κεντρικό π.χ., για το sw](https://github.com/courses-ionio/sw/discussions) ώστε να έχουμε όλοι την ίδια εικόνα, για να γίνει σχολιασμός, και γιατί μπορεί να θέλει κάποιος να μπει στην ομάδα σας.
* Τα στοιχεία των μελών της κάθε ομάδας (ονοματεπώνυμο, Α.Μ., github profile link) θα πρέπει να φαίνονται **στο readme.md του βασικού αποθετηρίου στον λογαριασμό του οργανισμού.** Είναι ευθύνη της ομάδας να κρατάει ενήμερη την αντίστοιχη λίστα, π.χ., αν προστεθεί ή αποχωρήσει κάποιο μέλος. 
* Στην συνέχεια, όλα τα μέλη θα κάνουν φορκ και θα στείλουν την συνεισφορά τους στον οργανισμό της ομάδας, σύμφωνα με τον πίνακα παραδοτέων του μαθήματος. Επίσης, θα πρέπει η κάθε προσθήκη περιεχομένου να είναι ορατή και στην ιστοσελίδα του netlify τόσο του οργανισμού όσο και του κάθε μέλους.
* Αν τα λινκ της αναφοράς σας είναι προς τον προσωπικό σας λογαριασμό και δεν συμμετέχετε σε ομάδα τότε βαθμολογούνται με άριστα το πέντε.


