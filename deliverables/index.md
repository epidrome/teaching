# Παραδοτέα και Τελική αναφορά

## Περιεχόμενο και διαδικασία των παραδοτέων

* **Ολα τα παραδοτέα γράφονται και γίνονται κομίτ σταδιακά (πρώτο κομίτ πριν την προθεσμία!) μέσα σε ένα αρχείο `README.md` μόνο μέσα στον προσωπικό (ΑΜ) σας φάκελο**, [σύμφωνα με τις επιμέρους τεχνικές οδηγίες επεξεργασίας αρχείων στο σύστημα github του μαθήματος](https://epidrome.github.io/teaching/guide/). Tο αρχείο της αναφοράς σας, εκτός από τα ίδια τα παραδοτέα περιέχει επιπλέον ενότητες (π.χ., προσωπικά στοιχεία, σύνδεσμο ομάδας, στοιχεία edpuzzle, πίνακα περιεχομένων με σύνδεσμο προς τις υπο-ενότητες-παραδοτέα, εισαγωγή, συμπεράσματα, συνδέσμους για ομαδική συνεισφορά, κτλ).
* * **Αίτημα ενσωμάτωσης προς το αρχικό αποθετήριο κάνουμε μόνο για την τελική αναφορά την τελευταία εβδομάδα του μαθήματος** και όχι για κάθε εβδομαδιαίο κομίτ.
* **Κάθε εργασία-άσκηση έχει επιμέρους προθεσμίες για ενδιάμεσα παραδοτέα που πρέπει να γίνουν σταδιακά κομίτ με όλο το περιεχόμενο-συνδέσμους μόνο στο δικό σας αποθετήριο**, άρα, αν κάνετε αίτημα ενσωμάτωσης στο κεντρικό πολύ νωρίτερα αυτό δεν θα γίνει δεκτό με την εξαίρεση των επιμέρους αποθετηρίων των έργων ανάπτυξης. Αυτό γίνεται ώστε να έχετε την δυνατότητα **να παρουσιάζετε (αν θέλετε) τα κομίτ σας και να τα βελτιώνετε σταδιακά (ακόμη και μετά την προθεσμία τους!)**, πριν τελικά τα στείλετε όλα μαζί στο κεντρικό αποθετήριο με το αίτημα ενσωμάτωσης της τελικής αναφοράς στο τέλος του μαθήματος.
* Η τελική αναφορά έχει προθεσμία για την αποστολή του αιτήματος **την τελευταία εβδομάδα του μαθήματος** έτσι ώστε να υπάρχει χρόνος για την διόρθωση της σε περίπτωση που δεν ακολουθεί τις τεχνικές προδιαγραφές ενσωμάτωσης. Φυσικά, η τελική αναφορά θα πρέπει να έχει γίνει κομίτ νωρίτερα, π.χ., 11-12η εβδομάδα των μαθημάτων έτσι ώστε να σχολιαστεί πριν γίνει το αίτημα ενσωμάτωσης.
* **Η τελική αναφορά είναι υποχρεωτική για την πλήρη βαθμολόγηση της εργασίας** (ανεξάρτητα από το αν η εργασία έμεινε στο 1ο ή έφτασε μέχρι ένα σημείο σε κάποιο παραδοτέο), αν δεν υπάρχει τελική αναφορά με τις προδιαγραφές που παρουσιάζονται παρακάτω το αίτημα ενσωμάτωσης μπορεί να ακυρωθεί ή/και η αξιολόγηση δεν θα αντιστοιχεί στην βάση.
* Η αποστολή του τελικού αιτήματος ενσωμάτωσης είναι ανάλογη της κατάθεσης του γραπτού εξέτασης, επομένως δεν μπορούν να γίνουν διορθώσεις μετά την ενσωμάτωση του, άρα θα πρέπει να έχετε κάνει όλους τους απαραίτητους ελέγχους πριν το στείλετε και να είστε σε συνεχή ετοιμότητα αν σας ζητηθούν αλλαγές πριν γίνει η τελική ενσωμάτωση.
* Μπορείτε να κάνετε διορθώσεις και προσθήκες με νέα κομίτ στην τελική αναφορά και για όσο αυτή παραμένει ανοιχτή στα αιτήματα ενσωμάτωσης.
* Σε αντίθεση με το παραδοσιακό γραπτό εξέτασης, το αίτημα ενσωμάτωσης της τελικής αναφοράς μας παρέχει μια μικρή "περίοδο χάριτος", η οποία μας επιτρέπει τον σχολιασμό του από τους συναδέλφους, με στόχο την βελτίωση και διόρθωση λαθών.
* **Η τελική αναφορά περιέχει ένα μόνο αρχείο `README.md` μέσα στον φάκελο με το ΑΜ σας και τίποτε άλλο.** Εικόνες μπορούν να μπουν με λινκ σε σύστημα διαμοιρασμού αρχείων (ή σε γκιτχαμπ ισιου) και ο κώδικας μπορεί να βρίσκεται με λινκ σε δικό σας αποθετήριο.
* **H τελική αναφορά πρέπει να ενσωματωθεί με επιτυχές αίτημα στο κεντρικό αποθετήριο του μαθήματος** και περιέχει λινκ και σύντομες περιγραφές για τα επιμέρους παραδοτέα και επιπλέον πρέπει να περιλαμβάνει τις παρακάτω ενότητες (ενδεικτικό μέγεθος σε λέξεις): 
τίτλο, σύνοψη (100 λέξεις), υποενότητες των επιμέρους παραδοτέων (500-1000 λέξεις) με ανάλυση σχετικών έργων και εργαλείων, αποτελέσματα με λεζάντες σε ενδεικτικές οθόνες, asciinema, και animated gif, συμπεράσματα (100 λέξεις), και κυρίως βιβλιογραφία και συνδέσμους σε σχετικές εργασίες και σχετική τεκμηρίωση σε όλην την έκταση της εργασίας, έτσι ώστε να φαίνεται ποιες είναι οι αλλαγές-επεκτάσεις που έχετε κάνει, γιατί διαφορετικά μπορεί να θεωρηθεί αντιγραφή από πηγές του δικτύου, με ανάλογη βαθμολόγηση.

## Περιεχόμενα τελικής αναφοράς

* Στον **πίνακα περιεχομένων** που θα αντιγράψετε από την κεντρική σελίδα του μαθήματος θα καταγράψετε τα συγκεκριμένα παραδοτέα που επιλέξατε και υλοποιήσατε, κατά πόσο υποβλήθηκε (commit) το κάθε παραδοτέο έγκαιρα βάσει των προθεσμιών, καθώς και αν υλοποιήθηκε πλήρως ή πραγματοποιήθηκαν περαιτέρω ενέργειες οι οποίες ζητούνται αλλά δεν καθορίζονται επακριβώς στην εκφώνηση (όπου αυτό εφαρμόζεται, όπως στις [ασκήσεις γραμμής εντολών](https://epidrome.github.io/teaching/dokey/). Επίσης, μπορείτε να παραθέσετε τυχόν δυσκολίες που συναντήσατε αναφορικά με την υλοποίηση των παραδοτέων. Ουσιαστικά με αυτόν τον τρόπο κάνετε μια αυτοαξιολόγηση της προσπάθεια σας, η οποία τελικά θα σας βοηθήσει να έχετε μια συνετή προσδοκία για τον βαθμό, ή ακόμη καλύτερα θα σας βοηθήσει να κάνετε επιπλέον ενέργειες ώστε να πετύχετε τους στόχους σας.
* Για τον **πίνακα περιεχομένων** αντιγράψτε τον κώδικα markdown του πίνακα [π.χ., για την διάδραση](https://raw.githubusercontent.com/courses-ionio/hci/master/README.md) στην σύνοψη της αναφοράς σας (αμέσως μετά τα προσωπικά σας στοιχεία) και (σταδιακά) [προσθέστε εσωτερικά λινκ](https://stackoverflow.com/questions/53091847/github-markdown-anchor-only-linking-to-top-of-the-page) προς τους υπότιτλους (στα αγγλικά) των επιμέρους παραδοτέων σας στην δεύτερη στήλη. Επίσης προσθέστε νέες στήλες όπου κάνετε την σύντομη αυτοαξιολόγηση σας καθώς και σύνδεσμο για την συζήτηση-παρουσίαση για κάθε εβδομάδα.
* Στην αυτοαξιολόγηση θα πρέπει να γίνει μια σύντομη σύγκριση ανάμεσα στα ζητούμενα της κάθε άσκησης και σε αυτά που τελικά πετύχατε με αναφορά πάντα στις προσωπικές ανάγκες και στόχους που θέσατε στην εισαγωγή. Για παράδειγμα, στην γραμμή εντολών θα πρέπει να λέει αν έγινε pipelining-scripting, ενώ στην βιογραφία και μελέτη περίπτωσης θα πρέπει να εξηγεί πως σχετίζονται με τις ανάγκες και στόχους σας.
* Στην αυτοαξιολόγηση θα πρέπει να γίνει μια σύντομη σύγκριση ανάμεσα στα ζητούμενα της κάθε άσκησης και σε αυτά που τελικά πετύχατε με αναφορά πάντα στις προσωπικές ανάγκες και στόχους που θέσατε στην εισαγωγή. Για παράδειγμα, στην γραμμή εντολών θα πρέπει να λέει αν έγινε pipelining-scripting, ενώ στην βιογραφία και μελέτη περίπτωσης θα πρέπει να εξηγεί πως σχετίζονται με τις ανάγκες και στόχους σας.
* Στην **ενότητα εισαγωγή** θα πρέπει να περιγράφονται ποιες είναι οι προσδοκίες σας από το μάθημα και ποιες είναι ανάγκες σας αναφορικά με το πρόγραμμα του μαθήματος, καθώς και ποιες ενέργειες σκοπεύετε να κάνετε για να ικανοποιήσετε τους στόχους σας. Τόσο η έγκαιρη αποστολή της εισαγωγής, όσο και η ποιότητα του περιεχομένου είναι σημείο αναφοράς για την βαθμολόγηση όλων των παραδοτέων. επομένως η αξιολόγηση όλης της αναφοράς βασίζεται και στην συσχέτιση με τις δυνατότητες και την προσπάθεια σας. Αν μια τελική αναφορά δεν περιέχει τις παραπάνω δύο ενότητες δύσκολα θα βαθμολογηθεί πάνω από την βάση. Επίσης το ίδιο ισχύει και για μια αναφορά που θέτει τον προσωπικό πύχη δυσκολίας πολύ χαμηλά, π.χ., το να μάθω το γκιτχαμπ ή την γραμμή εντολών δεν είναι στόχος αλλά μόνο ένα μέσο για κάποιον άλλο στόχο. Ακόμη χειρότερα, δεν είναι στόχος-ανάγκη να παίζεις βιντεοπαιχνίδια. [Αν δεν έχετε κάποιο στόχο, ευκαιρία είναι να βρείτε κάποιο προσωπικό έργο](http://paulgraham.com/own.html) ανεξάρτητο μεν από τις εργασίες των μαθημάτων, αλλά σε σχέση με αυτές.
* Στην αυτοαξιολόγηση θα πρέπει να γίνει μια σύντομη σύγκριση ανάμεσα στα ζητούμενα της κάθε άσκησης και σε αυτά που τελικά πετύχατε με αναφορά πάντα στις προσωπικές ανάγκες και στόχους που θέσατε στην εισαγωγή. Για παράδειγμα, στην γραμμή εντολών θα πρέπει να λέει αν έγινε pipelining-scripting, ενώ στην βιογραφία και μελέτη περίπτωσης θα πρέπει να εξηγεί πως σχετίζονται με τις ανάγκες και στόχους σας.
* Στην αυτοαξιολόγηση θα πρέπει να γίνει μια σύντομη σύγκριση ανάμεσα στα ζητούμενα της κάθε άσκησης και σε αυτά που τελικά πετύχατε με αναφορά πάντα στις προσωπικές ανάγκες και στόχους που θέσατε στην εισαγωγή. Για παράδειγμα, στην γραμμή εντολών θα πρέπει να λέει αν έγινε pipelining-scripting, ενώ στην βιογραφία και μελέτη περίπτωσης θα πρέπει να εξηγεί πως σχετίζονται με τις ανάγκες και στόχους σας.
* Στην **ενότητα συμπεράσματα** θα πρέπει να κάνετε μια σύγκριση ανάμεσα στους αρχικούς στόχους σας, όπως αυτοί περιγράφονται στην εισαγωγή, και στα αποτελέσματα που τελικά πετύχατε. Αν υπάρχει σημαντική διαφορά ανάμεσα στα δύο θα πρέπει να δίνετε ερμηνείες και προτάσεις για βελτίωση, είτε αυτό αφορά δικές σας ενέργειες είτε της οργάνωσης και διαδικασίας του μαθήματος.
* Στις **υποενότητες του κάθε παραδοτέου**, θα πρέπει να περιγράφονται σε ποια σχετική εργασία βασίζονται οι ενέργειες-κώδικας και να υπάρχει αναλυτική λίστα με τις αλλαγές που έγιναν (π.χ., λινκ σε αρχεία που αλλάξατε στο προσωπικό σας αποθετήριο του κώδικα). Συνολικά θα πρέπει να είναι 500-1000 λέξεις. Επίσης, θα πρέπει να υπάρχει λινκ από τον πίνακα περιεχομένων προς τον υπότιτλο της κάθε υποενότητας-παραδοτέου, όπως περιγράφεται στις οδηγίες για τον πίνακα περιεχομένων παραπάνω.
* Στην περίπτωση που έχετε στείλει και εργασία μπόνους θα πρέπει να δώσετε τα αντίστοιχα λινκ στα αρχεία που έχετε αλλάξει ή/και προσθέσει σε μια υποενότητα της τελικής αναφοράς. 

## Τελική βαθμολόγηση

* **Το περιεχόμενο της τελικής αναφοράς θα πρέπει να τεκμηριώνει εκτός από τις ενέργειες που κάνατε και τον τρόπο που αυτές οι ενέργειες συνδέονται με την ύλη του μαθήματος και με τις γνώσεις-δεξιότητες που αποκτήσατε και αναφορικά με τις δικές σας ανάγκες-στόχους.** Προφανώς, συμπεράσματα τύπου "ενημερώθηκα για το εργαλείο ΑΒΓ" δεν βαθμολογούνται πάνω από την βάση.
* Για την άριστη βαθμολόγηση απαιτείται μια τελική αναφορά που έχει συνοχή από την εισαγωγή μέχρι το τέλος και στην οποία οι ενέργειες σας είναι διακριτές από αυτές άλλων συναδέλφων γιατί αναφέρονται σε δικά σας έργα λογισμικού. Επίσης, εκτός από την εσωτερική συνοχή, μια άριστη αναφορά θα πρέπει να περιλαμβάνει ενέργειες που σχετίζονται με τις ιδέες του αντίστοιχου μαθήματος, π.χ., η γραμμή εντολών στην τεχνολογία λογισμικού θα πρέπει περιλαμβάνει διαδικασίες που είναι εμπνευσμένες από τις διαδικασίες της τεχνολογίας λογισμικού.
* Το υλικό και η ασκήσεις του μαθήματος προσφέρουν γνώσεις και δεξιότητες τα οποία είναι μια χρήσιμη αφετηρία και αξιολογούνται μέχρι τον βαθμό της βάσης. Το βασικό κριτήριο βαθμολογίας είναι ο (διαδραστικός) τρόπος σκέψης, όπως αποτυπώνεται στο πνεύμα που διατρέχει την τελική σας αναφορά από την εισαγωγή μέχρι τα συμπεράσματα.
* Οι πολύ καλές και άριστες επιδόσεις σχετίζονται με την δυνατότητα σας να περάσετε σε μια εναλλακτική θεώρηση του τρίπτυχου υπολογιστής-άνθρωπος-διάδραση, όπως αναλύθηκε στις πρώτες εισαγωγικές συζητήσεις του μαθήματος. Ταυτόχρονα, ο διαδραστικός τρόπος σκέψης θα πρέπει να θεμελιώνεται πάνω σε δικά σας προσωπικά παραδείγματα και σενάρια εφαρμογής, πέρα από τα γνωστά κυρίαρχα εμπορικά.
* Για την βαθμολόγηση γίνεται προβολή της γραπτής αναφοράς καθώς και εκτέλεση του προγράμματος σας ή/και αξιολόγηση του κειμένου-λινκ-εικόνων-βίντεο. Το παραδοτέο θα πρέπει να περιέχει στην αρχή της σελίδας, αμέσως μετά τα στοιχεία σας (Όνομα, ΑΜ), λινκ στο προσωπικό σας αποθετήριο του κώδικα καθώς και σε εκτελέσιμο παράδειγμα, καθώς και σύντομο κείμενο και ενδεικτικές οθόνες ή/και animated GIF που περιγράφουν και τεκμηριώνουν τις ενέργειες που έγιναν. 
* Αν τα παραδοτέα ή/και η εργασία δεν ακολουθούν τις αντίστοιχες οδηγίες και προθεσμίες τότε δεν βαθμολογούνται πλήρως ακόμη και αν το περιεχόμενο τους είναι σωστό. 
* Καθυστερημένα αιτήματα ενσωμάτωσης θα αξιολογηθούν στην επόμενη εξεταστική. Αν το αίτημα ενσωμάτωσης ακυρωθεί επειδή δεν ακολουθείτε κάποια από τις οδηγίες τότε είναι δική σας ευθύνη να το διορθώσετε άμεσα, διαφορετικά δεν μπορεί να αξιολογηθεί.
* Αν μετά την βαθμολόγηση θεωρείτε πως έγινε κάποιο λάθος μπορείτε να προσθέσετε ένα σχόλιο στο αντίστοιχο αίτημα ενσωμάτωσης για να σας απαντήσουμε εκεί.
* Αν τα παραδοτέα ή/και η εργασία δεν ακολουθούν τις αντίστοιχες οδηγίες και προθεσμίες τότε δεν βαθμολογούνται πλήρως ακόμη και αν το περιεχόμενο τους είναι σωστό.
* Αν ένα παραδοτέο δεν έχει γίνει κομίτ εμπρόθεσμα στο δικό σας αποθετήριο τότε δεν βαθμολογείται πλήρως, οπότε αν δεν είστε σίγουροι για αυτό που στέλνετε, τότε στείλτε το αρκετά νωρίτερα και παρουσιάστε στην τάξη για να μπορέσετε να το βελτιώσετε σύμφωνα με τα σχόλια που θα λάβετε. 
**Για τον υπολογισμό του βαθμού στις εργασίες εκτός από το ίδιο το περιεχόμενο της εργασίας εξετάζουμε και την μέθοδο αποστολής των αλλαγών** (π.χ., βαθμολογούνται αρνητικά μαζικές παραδόσεις πάνω στην προθεσμία καθώς και τα πολλά λάθη-ερωτήσεις-σχόλια ειδικά αν υπάρχουν σχετικές οδηγίες, ενώ βαθμολογούνται θετικά σταδιακές παραδόσεις-βελτιώσεις με σχολιασμό στην τάξη σε όλη την διάρκεια του εξαμήνου).
* **Τα παραδοτέα που στέλνονται μετά την προθεσμία για την τελική αναφορά** θα αξιολογηθούν στην επόμενη εξεταστική περίοδο, καθώς η διδακτική ομάδα έχει το δικό της χρονοδιάγραμμα και πρέπει να κάνει την ανάθεση της τρέχουσας κατάστασης των εργασιών για αξιολόγηση χωρίς να περιμένει την πιθανή αποστολή ενημέρωσης η οποία φυσικά μπορεί να γίνει δεκτή (με μειωμένο βαθμό) για την επόμενη (επί πτυχίω ή επαναληπτική) εξεταστική.

## Απαντήσεις σε συχνές απορίες

* Ολα τα παραδοτέα θα πρέπει να παρουσιάζονται τακτικά (τουλάχιστον μια φορά τον μήνα για άριστη επίδοση) στο εργαστήριο ή ηλεκτρονικά, γιατί διαφορετικά μπορεί να πάρουν λάθος κατευθυνση. 
* Για τις επαναληπτικές και τις επί πτυχίω εξετάσεις δεν προβλέπεται κανένας σχολιασμός για τον βαθμό των ασκήσεων-εργασιών, αφού αυτός ο σχολιασμός έχει ήδη γίνει κατά την κανονική περίοδο του μαθήματος.
* *Δεν προβλέπεται παράταση για κανένα παραδοτέο. Αν κάποιος/α δεν ενημερώσει την σελίδα του/της ή δεν μπορεί να βρεθεί σε κάποια ημερομηνία, τότε μπορεί είτε να παρουσιάσει στον βοηθό του μαθήματος είτε να έρθει στην αμέσως προηγούμενη ημερομηνία.*
* Οι εργασίες της επαναληπτικής εξεταστικής παραδίδονται με προθεσμία την ημέρα της γραπτής εξέτασης, αλλά αν δεν έχουν ενδιάμεσα παραδοτέα κατά την κανονική περίοδο του μαθήματος βαθμολογούνται με άριστα το πέντε (εκτός και αν έχει γίνει σημαντική προσπάθεια πέρα από τα ζητούμενα). Για την πλήρη βαθμολόγηση της εργασίας θα πρέπει να ακολουθήσετε την διαδικασία των παραδοτέων από την αρχή μόνο στο αντίστοιχο εξάμηνο.
* Οι επί πτυχίω φοιτητές καθώς και όσοι χρωστάνε το μάθημα από προηγούμενη χρονιά εξετάζονται με τον ίδιο ακριβώς τρόπο που προβλέπεται σύμφωνα με τις οδηγίες του μαθήματος της τρέχουσας χρονιάς, επομένως παλιότερες εργασίες ή/και οδηγίες δεν ισχύουν.
* Για την πληρέστερη αξιολόγηση των παραδοτέων θα πρέπει να υπάρχουν στις αναφορές τα παρακάτω στοιχεία: 1) λινκ σε εκτελέσιμο ντέμο σε web page ή ντέμο κατά την παρουσίαση από προσωπικό υπολογιστή και βίντεο, 2) ενδεικτικές οθόνες, και 3) αναφορά σε αρχικό κώδικα ή τεκμηρίωση (π.χ., άρθρο, βίντεο) από το οποίο πήρατε στοιχεία. Όσοι δεν τα έχουν όλα αυτά στις αναφορές τότε ο βαθμός θα είναι πολύ μικρός γιατί δεν μπορούμε να αξιολογήσουμε την πρόοδο και την συνεισφορά.
* Τα περιεχόμενα του παραδοτέου πρέπει να γράφονται όλα στην ίδια σελίδα `README.md`. Για την σωστή βαθμολόγηση θα πρέπει να περιέχει ΑΜ, όνομα, τα ζητούμενα του αντίστοιχου παραδοτέτου της εργασίας σας και ανάλογα με την εργασία τα παρακάτω: 1) λινκ στο αποθετήριο του κώδικα, 2) λινκ στο κλαδί του κώδικα που αντιστοιχεί στο κάθε παραδοτέο, 3) λινκ στο εκτελέσιμο, 4) λινκ σε εξωτερικά αρχεία. Πρόσθετα αρχεία, όπως εικόνες και gif θα πρέπει αν αποθηκευόνται σε εξωτερικό χώρο και να μπαίνουν στην ανάφορα μόνο ως σύνδεσμος.
* Αν κάποια εργασία απαιτεί 2ο αίτημα ενσωμάτωσης τότε αφού το προηγούμενο αίτημα ενσωμάτωσης έχει γίνει δεκτό, μπορείτε να ενώνετε το κλαδί με το μάστερ σας (ή/και να συγχρονείσετε με το κεντρικό) και μετά μπορείτε να δημιουργείτε ένα νέο κλαδί με τίτλο το ΑΜ σας. Με αυτόν τον τρόπο θα στέλνετε μόνο τα τελικά αρχεία σε ένα κλαδί του κεντρικού μάστερ και θα μειώσετε την πιθανότητα συγκρούσεων.
