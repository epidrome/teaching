## Ραντεβού για υποχρεωτική παρουσίαση προόδου

* Οι ώρες για τις προσωπικές συναντήσεις και παρουσιάσεις προόδου βρίσκονται διαθέσιμες σε σύνδεσμο που θα βρείτε στις ανακοινώσεις.

* Η προφορική παρουσίαση (ενδιάμεσης και τελικής) προόδου είναι υποχρεωτική και **πρέπει να γίνουν τουλάχιστον δύο εμπρόθεσμα ραντεβού**. 

* Μπορείτε επίσης να παρουσιάσετε σε άλλες ώρες-μέρες την πρόοδο σας στον συνδιδάσκοντα του μαθήματος με την υποχρέωση όμως να καταγράψετε τα σχόλια βελτίωσης που σας έδωσε σε μια διακριτή ενότητα στην αναφορά σας.

* Αν θέλετε μπορείτε να κανονίσετε περισσότερα από τα δύο υποχρεωτικά προσωπικά ραντεβού και ενθαρρύνεστε να συμμετέχετε στις τακτικές συναντήσεις ως κοινό όσες φορές θέλετε, έτσι ώστε να δείτε από κοντά και την πρόοδο όσο γίνεται περισσότερων συναδέλφων σας. Επίσης, ενθαρρύνεστε να βοηθήσετε τους συναδέλφους σας να πετύχουν καλύτερα αποτελέσματα σε ένα συνεργατικό και μη-ανταγωνιστικό πλαίσιο, αφού ο καθένας δουλεύει πάνω στους προσωπικούς του στόχους όπως περιγράφονται στην εισαγωγή του.

* Ένα βασικό πλεονέκτημα των προφορικών παρουσιάσεων προόδου σε μικρές ομάδες 3-4 ατόμων είναι ότι επιτρέπει την εξατομικευμένη παρακολούθηση της προόδου σας και κυρίως δίνει ένα συνεργατικό πλαίσιο στην προσπάθεια και στους στόχους σας, έτσι ώστε τελικά να μην υπάρχει η ανάγκη για τελικές εξετάσεις οι οποίες απλά μετράνε απρόσωπα και ανταγωνιστικά επιδόσεις όταν πια είναι αργά για να βελτιωθούν. Αυτή η μέθοδος αξιολόγησης είναι πολύ περισσότερο συμβατή με το σύγχρονο και μελλοντικό συνεργατικό περιβάλλον εργασίας, σε σχέση με τον ανταγωνισμό των τελικών εξετάσεων.

* Ο στόχος μας δεν είναι μόνο να βαθμολογήσουμε τις επιδόσεις, αλλά, κυρίως, την προσπάθεια βελτίωσης αυτών. Επομένως, δεν υπάρχει κάποια τελική παρουσίαση, αφού σε κάθε παρουσίαση προόδου θα σας δώσουμε σχόλια για βελτίωση, τα οποία μπορείτε να συμπεριλάβετε στην τελική σας αναφορά.

* Για να είναι έγκυρη η ενδιάμεση και η τελική προφορική παρουσίαση προόδου θα πρέπει να έχετε κάνει μια πρώτη προσπάθεια, όπως αυτή έχει καταγραφεί στην αναφορά σας, για όλα τα παραδοτέα μέχρι και την αντίστοιχη (5η ή 10η) εβδομάδα.

* Η παρουσίαση προόδου, όπως και όλη η σύγχρονη εμπειρία του μαθήματος δεν είναι διαθέσιμη κατά την επαναληπτική ή επί πτυχίω εξέταση, αφού ο στόχος αυτών των εξετάσεων είναι να βελτιώσουν την επίδοση για μια προσπάθεια που ήδη έγινε (και όχι να αντικαταστήσουν κάτι που δεν έγινε καθόλου).

* Για όσους παρουσιάσουν νωρίτερα (μέχρι και την 10η εβδομάδα) την τελική πρόοδο τους προβλέπεται **μπόνους ένας βαθμός**. 

* Για όσους παρουσιάσουν αργότερα ο βαθμός θα είναι μειωμένος γιατί έχουν περισσότερο χρόνο για την προετοιμασία και μετά από δύο εβδομάδες (7η και 12η εβδομάδα) βαθμολογούνται με άριστα την βάση. Στην εξεταστική περίοδο δεν γίνονται παρουσιάσεις, γιατί γίνεται η ομότιμη αξιολόγηση και ο έλεγχος-διόρθωση των αιτημάτων ενσωμάτωσης. 

* Αρνητικός βαθμός καταγράφεται για όσους δεσμεύσουν χρονοθυρίδα χωρίς να παρουσιάσουν.

